<!DOCTYPE html>
<html lang="he" dir="rtl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title></title>
</head>

<body>
    <div class="main-wrapper">
        <div class="main-body">
            <div class="side-bar">
                <div class="side-article-title web note bird">
                    <p class="side-bar-article-location"> בדיונות > </p>
                    <h1> שיחה עם ציפור
                    </h1>
                </div>
                <div class="sidebar-inner-wrapper">
                    <div class="folder sidebar-placeholder"></div>
                    <div class="sidebar-inner-notes">
                        <div class="side-bzl-logo note">
                            <img src="imgs/logo.svg" alt="בצלאל">
                            <img src="imgs/news.svg" alt="כתב עת בצלאל">

                        </div>
                        <div class="side author-details">
                            <p class="title">
                                הילי כהן-מגורי,

                            <p class="details"> מעצבת מוצרים דיגיטליים ואינטראקציית אדם-רובוט, מנהלת עיצוב ומרצה לעיצוב
                                אינטראקטיבי. המסה "שיחה עם ציפור" נולדה מתוך הפרויקט המרכזי שלה בתואר השני בתקשורת
                                חזותית בבצלאל.
                            </p>
                            </p>
                        </div>
                        <div class="bird-feather"> <img src="imgs/feather1.png">
                        </div>

                    </div>
                </div>

            </div>

            <div class="main-article-body">
                <div class="mobile">
                    <p class="side-bar-article-location"> בדיונות > </p>
                    <h1> שיחה עם ציפור
                    </h1>
                </div>
                <div class="article">
                    <p class="right-col">חיבור זה חוקר את האפשרות ליצירת שיחה בין אדם לציפור שיר.
                    </p>
                    <p class="right-col">חוקרות וחוקרים מתחומי האורניתולוגיה, הזואולוגיה, הבלשנות וחקר המוח והקוגניציה
                        ניסו להוכיח כי בעלי חיים מתקשרים באמצעות מערכת דקדוקית שמייצרת משמעות לרצף של צלילים – כלומר
                        שכמו בשפה האנושית, צלילים בודדים הם אבני הבניין שמהן בעלי החיים בונים ביטויים מורכבים יותר, ואלו
                        מוסרים את משמעות המבע. חוקרות וחוקרים מרחבי העולם מאזינים לציפורים, מנתחים את התהליכים המאפיינים
                        את למידת השפה שלהן ואף מנסים להתערב בהם כדי לאסוף עוד ועוד תימוכין לטענה שגם לתקשורת הקולית בין
                        ציפורים – ממש כמו לתקשורת הקולית האנושית – יש משמעות סמנטית. זהו מחקר בין-תחומי מובהק, שמשלב את
                        דרכי ההתבוננות, את מושאי המחקר ואת הממצאים של שדות ידע שונים ומגוונים. אמצעי הקלטה דיגיטליים
                        מאפשרים מעקב אחר מגוון גדול של מינים בטווח רחב של מיקומים גאוגרפיים ובפרקי זמן ממושכים,
                        והתקדמותן של טכנולוגיות המתבססות על בינה מלאכותית מאפשרת ניתוח של שטף אינסופי של מידע.</p>
                    <p class="right-col">חרף כל המאמצים, עד כה לא הצליחו המחקרים השונים לאשש את הטענה כהלכה.
                    </p>
                    <p class="thoughs">אבל הציוצים שבחלון לא מרפים ממני.
                    </p>
                    <p class="left-col">כדי לעמוד על ההבדלים בין השפה האנושית ובין שפת הציפורים ועל הדמיון ביניהן עלינו
                        להתחיל ביסודות השפה האנושית, באבני הבניין שלה. צלילים (עיצורים ותנועות) מרכיבים הברות, הברות
                        מרכיבות מילים, וממילים נוצרים משפטים. תהליך הייצור הזה של השפה האנושית נשען על מערכת החוקים
                        המכונה ״דקדוק״. נועם חומסקי, דמות מפתח בחקר התפתחות השפה במאה העשרים, פיתח תאוריה של ״דקדוק
                        אוניברסלי״. לפי התאוריה הזו, מתחת למערכות הדקדוקיות השונות של כל שפה ושפה קיים בסיס אחיד לכל בני
                        האדם, והבסיס הזה מקודד בנו מלידה. על התשתית האוניברסלית הפנימית הזו נשענת רכישת השפה באמצעים
                        חיצוניים כגון הניסיון והחשיפה לסביבה. חומסקי וממשיכיו אף טענו כי מערכת החוקים הזו משמשת לא רק
                        לרכישת השפה אלא גם לביצוע מהלכים חישוביים לא לשוניים שחיוניים להישרדות כגון ניווט וספירה ולקיום
                        יחסים חברתיים.
                    </p>
                    <p class="left-col">מחקרים שמשלבים בלשנות חישובית (חקר אלגוריתמי של השפה) ואורניתולוגיה (חקר
                        הציפורים)
                        מנסים להתחקות על התהליכים המאפשרים לציפורים לבנות ביטויים באמצעות הצירוף של אבני הבניין שהוזכרו
                        למעלה.
                    </p>
                    <p>סברינה אנגסר, ביולוגית אבולוציונית שחוקרת את התקשורת הקולית של ציפורים, בחנה במחקרה על הזנבן
                        ערמוני-הכיפה (Chestnut-crowned Babbler) את בנייתם של מבעים שתפקידיהם מובחנים מתוך יסודות
                        אקוסטיים חסרי משמעות. היא מזהה למשל שתי הברות ומסמנת אותן באותיות A ו-B. כל אחת מהן היא חסרת
                        משמעות כשלעצמה, טוענת אנגסר, אבל בצירופים שונים מתקבלות משמעויות שונות: הצירוף AB משמעותו קריאת
                        קשר בזמן תעופה (בעיקר כדי לשמור על מבנה הלהק באוויר); ואילו הצירוף BAB משמעותו קריאה המלווה
                        האכלה בקן.
                    </p>
                    <p>איה מארק, צפרית חובבת ומאסטרנטית במכון למדעי החיים של האוניברסיטה העברית, חוקרת את התקשורת הקולית
                        של הבולבול צהוב-השת (המוכר בלעז כ״בולבול ממושקף״, White-spectacled Bulbul). במחקרה מארק בוחנת את
                        היכולת של הציפור לבנות ביטויים אין-ספור מתוך כמות נספרת של הברות. מארק מביטה כמו אנגסר בסדר של
                        ההברות, אבל להבדיל ממנה היא מייחסת לשינויים בסדר ההברות לא ביטויים שונים אלא ניב שונה. כלומר היא
                        משווה בין ביטויים של אוכלוסיות שונות מאותו המין, שנמצאות באיזורים גאוגרפיים שונים. המשמעות
                        מבחינתה של מארק היא שהניב של כל אוכלוסייה מתאפיין בסדר הברות שונה, אך לכולן יש אבני יסוד זהות
                        שהן תולדה של הפיזיולוגיה המשותפת לכל הציפורים ממין זה.
                    </p>
                    <p>דינה ליפקינד, זואולוגית שמתמחה בתהליכי למידה בבעלי חיים, מציעה זווית אחרת להסתכלות על היחס בין
                        הברות למבעים באמצעות התצפיות שהיא עורכת בגוזלי הציפור זברה פינק (Zebra Finch).׳בניסויים שערכה
                        ליפקינד היא התערבה למעשה בתהליך ״החונכות הלשונית״ של אב ובנו. בשלב הראשון היא תיעדה וניתחה את
                        האופן שבו הגוזל לומד לחקות את שירת אביו, ולאחר מכן החליפה את האב בציפור מלאכותית כדי להמציא
                        ביטויים חדשים שהגוזל אמור ללמוד. במסגרת הניסוי עיוותה החוקרת את ההיגדים שהגוזל כבר למד – היא
                        שינתה את גובה הצליל של ההברות ואת סדרן. רק אחרי שהתאמן הגוזל כמה ימים על כל אחת מן ההברות החדשות
                        וביצע אותן במדויק הוא התפנה לסידור ההברות בסדר הנכון להפקת ההיגד החדש שלמד. התוצאה של ניסוי זה
                        משקפת בעיני ליפקינד תהליך קוגניטיבי שבו הגוזל מפרק את רכישת השפה לשני היבטים שונים שלה: ההברות
                        (המשולות לאוצר מילים) והסדר שלהן (המייצר את התחביר).
                    </p>
                    <p>לדידה של ליפקינד, העובדה שזוהי שיטת הפעולה הטבעית של הגוזל אינה מעידה שזו הדרך היעילה
                        ביותר לרכישת שפה. אדרבה, היא מראה כי הניתוק שמבצע הגוזל בין אוצר מילים לתחביר גורם לו להחמיץ
                        הזדמנויות לסדר רצפים ״נכונים״ ממעט ההברות שכבר דייק בהן. חולשה ציפורית זו מעוררת, כך נראה,
                        אי-נחת ברוחו של הומו ספיאנס. חוקרים רבים, מספרת ליפקינד, ניסו למצוא את האלגוריתם המושלם להשוואת
                        רצפים כדי לחשב את מספר הפעולות המינימלי הנדרש כדי להגיע מרצף סימנים מסוים לרצף סימנים אחר.
                        לדבריה, השיטות הולידו כישלונות רבים והצלחה אחת: הוכחה נחרצת שהדבר אינו אפשרי.
                    </p>
                    <p class="left-col">אני קוראת את הפסקאות שכתבתי זה עתה. יש בהן ניסיון לתאר את המחקרים, לחלץ מכל אחד
                        מהם מסקנות, להוציא מהחיבור שלהם עוד מסקנות ולהפיק מהסדר המייצר את החיבור הזה משמעות וידע. אבל
                        האמת לגבי המחקרים הללו, שהם סדרה של דיווחים של האדם על הטבע, היא שכל אחד מהם עומד בפני עצמו.
                        וההרגשה כי מצופה ממני שבאמצעות מלאכת הכתיבה אשליט בהם סדר, הייררכיה וכפועל יוצא גם משמעות, היא
                        ציפ-ציפ-ציפייה שאני רוצה לכפור בה. אני רוצה ללמוד מהגוזל להתעכב עוד, כמה שצריך, על ליטוש ההברות,
                        לצפות בו בלי לצפות ממנו ליצור מהן מיד מבנה שימושי למסירת משמעות.
                    </p>
                    <p class="thoughs">
                        רוצה ועושה.
                    </p>
                    <p class="thoughs">את האימון הראשון אני עושה מול ההרצאה של ליפקינד. הדברים שלה נאמרים במהלך
                        סימפוזיון באוניברסיטת תל אביב. הכותרת מטרימה תפנית בעלילה: ״מציאת הנתיב הקצר ביותר במרחב
                        ההתנהגות״. נתיב זה, אנחנו כבר יודעות ויודעים, לא יימצא. אין קיצורי דרך.
                    </p>
                    <p class="right-col">אני צופה בהקלטת ההרצאה שוב ושוב. מדי פעם אני עוצרת את התמונה. דקה 4:59. אני
                        מביטה בליפקינד מבעד למסך. ליפקינד מביטה דרך מסך משלה בשתי ציפורים. בין הציפורים אין מסך. הן
                        מביטות זו בזו. אחת מהן גדולה וצבעונית, השנייה דומה לה אך קטנה ממנה ואפורה. אב ובנו. התמונה
                        קפואה. יש לה עבר ועתיד. רגע לפני כן, האב משך בנוצות בנו, תבע ממנו את מבטו. ״שים לב״. ברגע הבא
                        הוא פצח בשירה. מתלווה לשירה זו ניקור מקורות הדדי. נשיקות? הווידאו ממשיך. אני עוצרת שוב. דקה
                        12:42. הגוזל בן חודשיים. לידו דמות הורית גרוטסקית: בובת עץ צבועה בסגנון נאיבי, חיקוי חיוור של
                        האב. <b>ההורים שלנו משתנים מול עינינו</b>. לא ברור אם הציוץ של אבא-עץ מגיע מתוכו או בוקע מרמקול
                        שמוקם בחדר. בתמונה נראה הגוזל נצמד בגופו אך מפנה את מבטו אל נקודה מרוחקת בכיוון המנוגד. רגלו
                        הימנית נוטה קדימה בהתאם להפניית הראש. ליפקינד מסבירה: הגוזל מקשיב ולומד. הפריים הבא. דקה 15:05.
                        על המסך מאחורי ליפקינד מוצג גרף. הגרף משקף את הניסיונות החוזרים שעשה הגוזל עד שהגיע מן השיר
                        הראשון שלמד מאביו הביולוגי אל השיר הבא שלמד מאבא-עץ. את המשימה הזאת השלים בחמישה עשר ימים תמימים
                        – רבע מחייו עד כה.
                    </p>
                    <p class="right-col">מה אני לומדת מהגוזל? ראשית, לפרק. שנית, לתעדף. שלישית, להתאמן על מה שיש לי לומר
                        שוב ושוב. אבל יותר מכול אני רוצה לחקות את האיפוק שלו מול תעופת האמוק לעבר משמעות.
                    </p>
                    <p class="thoughs">קודם כול לפרק. אחר כך לתעדף. לתעד עף. ואז להתאמן על מה שיש לי לומר שוב ושוב ושוב.
                        אבל יותר מכול אני רוצה לחקות את האיפוק. שלו. מול תעופת האמוק לעבר משמעות.
                    </p>
                    <p class="thoughs">אבל יותר מכול אני רוצה לחקות איפוק מול תעופת אמוק לעבר משמעות.</p>
                    <p class="thoughs">אבל יותר מכול – לחכות. איפוק מול תעופת אמוק לעבר משמעות. </p>
                    <p class="thoughs">

                        ל-פ-רק. ל-ת-ע-דף. ל-הת-א-מן.<br>
                        <br>
                        רֵא-שִׁית--לְ-פָ-רֵק---שֵׁ-נִית--לְ-תַ-עְ-דֵּף---שְׁ-לִי-שִׁית--לְ-הִִתְ-אַ-מֵּן----שׁוּב-וָ-שׁוּב.<br>
                        שׁוּב-וָ-שׁוּב. שׁוּב-וָ-שׁוּב. שׁוּב-וָ-שׁוּב.<br>
                        שׁוּ-בָה-שׁוּב. שׁוּ-בָה-שׁוּב. שׁוּ-בָה-שׁוּב.<br>
                        <br>
                        שׁוּבָשׁוּבָשׁוּבָשׁוּבָשׁוּבָשׁוּבָשׁוּבָשׁוּבָ. שׁוּבָשׁוּבָה. שׁוּבָשׁוּבָשׁוּ.<br>
                        בָה-שׁוּ.<br>
                        <br>
                    </p>
                    <p class="thoughs">אני רוצה לדבר עם ציפור.
                    </p>
                    <p class="left-col">איך עושה ציפור? אמא שלי שאלה אותי. אדם מתבונן בטבע. לומד אותו. מתאר אותו בשפתו.
                        מדווח. אדם רוצה
                        לתעד את ממצאיו, לדבר על הטבע עם אחרים. ידע נצבר, ידע נשכח. כדי ללכוד את הידע אדם רושם, שלא יברח.
                    </p>
                    <p class="right-col">חמשת אלפים שנה אחורה, יד מצרית מציירת ציפור ורושמת צליל. ברשימת הסימנים של
                        גרדינר (1928), הקודקס
                        המדעי המקובל להירוגליפים של מצרים העתיקה, מצוין ציור של גוזל שְׂלָיו (Quail) כסימון של הצליל
                        ״אוּ״ או ״ווּ״ (U/W).י מה הקשר בין הציור לצליל? למה המצרים הקדמונים השתמשו בציפור הספציפית הזו?
                        גרדינר משיב על התמיהה הזאת כך: ״סיבה לא ידועה״. המדען חייב לקרקע את הטקסט. הוא לא יכול להרשות
                        למילים להתעופף. לא אני ולא גרדינר שמענו את שירת הציפור שתקעה יתד בנפשו של אדם שהשתתף בייסוד הכתב
                        האנושי. איך עושה מצרי? שלוש מאות דורות מפרידים
                        ביני ובינו. ציוץ השליו (של ימינו) זמין לי בכל רגע נתון בהקלטה דיגיטלית. הוא נשמע לי כמו wow-weh
                        או wow-wah ומתובל בקריאות pt-pt-pt. והנה גם אני רושמת את הצליל. אני לא יודעת איך הציוץ
                        הזה נשמע למי שהפך אותו לסימן במצרים בשלושת אלפים ומאתיים לפני הספירה. איך עושה מצרי?
                        איך עושה ציפור?
                    </p>
                    <p class="thoughs"><b>איך עושה ציפור, מתוקה שלי?</b> זיכרון פורח.
                    </p>
                </div>
                <div class="down author-details">
                    <p class="title">
                        הילי כהן-מגורי,

                    <p class="details"> מעצבת מוצרים דיגיטליים ואינטראקציית אדם-רובוט, מנהלת עיצוב ומרצה לעיצוב
                        אינטראקטיבי. המסה "שיחה עם ציפור" נולדה מתוך הפרויקט המרכזי שלה בתואר השני בתקשורת חזותית
                        בבצלאל.
                    </p>
                    </p>
                </div>
            </div>
        </div>
        
        <div class="footer-bar folder">

            <ul class="footer-manu">
                גליון 10#
                <li><a href="">מאמרים</a></li>
                <li> <a href="">מסות</a></li>
                <li><a href="">רשימות</a></li>
                <li><a href=""> בדיונות</a></li>
                <li> <a href="">תרגומים</a></li>

            </ul>
        </div>
    </div>

</body>

</html>